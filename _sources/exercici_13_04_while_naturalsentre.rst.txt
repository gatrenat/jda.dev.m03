#########################################################
|exerciseicon__T| Exercici 13_04. Enters de principi a fi
#########################################################

.. rubric:: Context

* Carpeta de lliurament: ``13_04_while_naturalsentre/``

* Continguts relacionats: :doc:`recorreguts_while`

* Com lliurar-lo: :ref:`instruccions <instruccions_git>`

* [✓] Exercici amb :ref:`autoavaluació<descripcio_exercicis_autoavaluacio>`

.. rubric:: Enunciat

Desenvolupa el programa ``NaturalsEntre`` que demani tres
nombres enters positius,
i escrigui els valors entre el primer i el segon saltant d'un al
següent amb el tercer.

Podem suposar que el programa sempre rebrà números enters per l'entrada estàndard.

El programa comprovarà que els tres valors siguin positius, que
el primer sigui menor o igual que el segon, i que el tercer
sigui més gran que zero. Ah! Farà les comprovacions de manera que si, per exemple el primer valor ja no era positiu, no preguntarà més.

Per qualsevol error, indicarà "Valor no vàlid" i finalitzarà.

Una simulació de l'execució seria:

.. code-block:: console
    :emphasize-lines: 2, 4, 6-

    Valor inicial?
    9
    Valor final?
    16
    Salt?
    3
    9
    12
    15

Pista: El programa té dues parts. La primera és l'obtenció i
validació de les dades. Si tot ha anat bé, passarà a la segona
part, en la que mostrarà els valors corresponents i per la que
faràs bé en considerar les preguntes típiques dels problemes
anteriors:

* Quin és el valor inicial?

* Quin és el valor final?

* Quina és la condició adequada per mantenir-se dins del ``while``?

* Com es calcula el següent valor?
