###########################################
Opció fàcil: màquina virtual preconfigurada
###########################################

Si et trobes en un del següents casos, aquesta solució pot ser per tu:

* Treballes amb MSWindows o MACOS i no pots o no vols instaŀlar-hi una
  arrancada dual al teu equip.

* Disposes d'un equip amb GNU/Linux però t'estimes més que la feina que
  facis en aquesta assignatura quedi aïllada de la resta.

Per aquestes situacions, una solució fàcil i força acceptable és crear una
*màquina virtual*. En aquest context i simplificant-ho força, màquina
virtual es refereix a un sistema operatiu *dins* el teu sistema operatiu.

.. important:: Jo ja en sé de fer màquines virtuals!

    Si ja tens els dits pelats d'instaŀlar màquines virtuals, pots ometre
    aquesta pàgina. Simplement assegura't que t'instaŀles un GNU/Linux, per
    exemple Debian 10 o posterior. Altres distribucions no haurien de
    suposar-te cap problema pel que fa a aquesta assignatura sempre que
    sàpigues manegar-te amb la que escullis. Si vas per aquest camí i hi trobes
    problemes, avisa i potser et sé orientar per que en trobis la solució.

Aquesta secció t'ofereix una guia per crear una màquina virtual a partir d'una
de *prefabricada*. Aquesta opció és la que et permet despreocupar-te al màxim
de detalls tècnics ja que, fins i tot, porta instaŀlat la major part del
programari que farem servir durant el curs.

Com que ara hi haurà dues màquines a la teva màquina, per aclarir-nos, direm al
teu sistema operatiu el *host* o *amfitrió*, i al sistema operatiu que hi
instaŀlarem a sobre, la *màquina virtual*.

Potser estàs pensant que t'agradaria muntar tu la màquina virtual pel teu
compte i així aprendre a fer-ho. Si és així i disposes d'una mica més de temps,
t'he preparat `aquesta guia <equip_maquina_virtual>` per fer-ho.

Per aquestes instruccions, suposaré que el teu sistema amfitrió és un Windows
10. Altres sistemes haurien de ser molt similars.


Instaŀlació de VirtualBox
=========================

En primer lloc, ens cal un programa que gestioni la màquina virtual que
farem servir. Tot i que tenim diferents opcions, aquí ens decantarem per
una de gratuïta i més que acceptable: VirtualBox.

Si ja el tens instaŀlat o decideixes fer servir una de les alternatives, pots
saltar-te aquesta secció.

Per instaŀlar `VirtualBox <https://www.virtualbox.org/wiki/Downloads>`_
al teu sistema operatiu, pots seguir aquestes passes:

1. Descarregar
--------------

Descarrega l'instaŀlador de VirtualBox

Et recomano que ho facis des de la pàgina oficial:
https://www.virtualbox.org/wiki/Downloads

A la pàgina hi trobaràs enllaços específics pel teu sistema operatiu

.. image:: _images/vbox_download.png
    :align: center

Segueix l'enllaç corresponent. Per exemple, si vols instaŀlar-lo a un
MSWidows, selecciona l'enllaç *Windows host*.

Això et descarregarà un fitxer al teu equip.

2. Instaŀla
-----------

Executa el fitxer que t'has descarregat en el pas anterior.

En la majoria dels casos, accepta els valors per defecte a menys que
tinguis alguna raó per no fer-ho. Únicament, si t'ofereix la possibilitat
d'instaŀlar controladors (en anglès *drivers*) addicionals, probablement
és una bona idea fer-ho per incrementar la usabilitat de l'aplicació.

3. Executa
----------

Arrenca el programa que acabes d'instaŀlar

En MSWindows et trobaràs una pantalla similar a aquesta:

.. image:: _images/vbox_empty.png
   :align: center

Descarregar la màquina preconfigurada
=====================================

Aquest és :download:`l'enllaç
<https://drive.google.com/file/d/15PVWXqHWTljHjuS8UnjxudAvFzedHET4/view?usp=sharing>`
al fitxer que conté la màquina virtual. Si tens problemes per accedir-hi,
avisa'm.

El fitxer fa 3,4Gb i, depenent de la connexió que tinguis, potser et toca
esperar una mica.

Un cop finalitzada la descàrrega, recorda on has deixat el fitxer. Per exemple,
a la carpeta *Baixades*

Importar la màquina al VirtualBox
=================================

Ves al menú de VirtualBox anomenat *Fitxer* i d'allà selecciona *Importa una aplicació virtual*.

.. image:: _images/vbox_debian_install_ova_01_import.png
    :align: center

Ara troba la ubicació del fitxer que t'has descarregat i selecciona'l

.. image:: _images/vbox_debian_install_ova_02_select.png
    :align: center

Prem el botó *Endavant* i revisa les opcions:

.. image:: _images/vbox_debian_install_ova_03_opcions.png
    :align: center

Per canviar el valor d'alguna opció fes un doble click a sobre i edita segons la teva preferència.

És important especialment el valor de la *RAM*. La preinstaŀlació indica 4096Mb
perquè estic suposant que la teva màquina anfitriona en té més (potser 8GB) Si
l'amfitrió té 4Gb, hauràs de baixar aquesta quantitat, per exemple a 2048Mb o
3072Mb. Em sap greu però t'haig d'avisar que t'anirà lent.

.. image:: _images/vbox_debian_install_ova_04_edit_opcions.png
    :align: center

Un cop hagis finalitzat, prem el botó *Importa* i espera un momentet

.. image:: _images/vbox_debian_install_ova_05_important.png
    :align: center

Un cop finalitzada la importació, t'apareixerà la teva nova màquina virtual.
Ja la pots arrencar tot prement la fletxa verda i començar a usar-la!

.. image:: _images/vbox_debian_install_ova_06_inicia.png
    :align: center

La màquina virtual disposa de dos usuaris *root* i *general*. Veuràs les
contrassenyes indicades a la descripció de la màquina. 

.. image:: _images/vbox_debian_install_ova_07_login.png
    :align: center

Selecciona l'usuari *General* i escriu la contrasenya corresponent.

Et recomano que canviïs les contrasenyes per quelcom que t'agradi més. Així, de
pas, també faràs més segur el teu sistema. Demana ajut per fer-ho.

Aquesta màquina virtual ja porta instaŀlades les *guest additions*, unes
utilitats per fer més còmoda la interacció entre la màquina amfitrió i la
virtual. Et proposo que li facis una ullada al final de la secció
:doc:`equip_install_guest_additions` si et cal ajuda per canviar la
pantalla de mida o habilitat el copia-enganxa compartit.

Per finalitzar, recorda sempre tancar la màquina virtual amb *Apaga i Surt*.

.. image:: _images/vbox_debian_install_ova_09_apaga.png
    :align: center
