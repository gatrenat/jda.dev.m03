###########
Conclusions
###########

En aquesta secció hem conegut una nova manera de fer bucles: amb el
``for``.

L'estructura ``for`` en Java és una mena de ``while`` compactat i, per
tant, tots dos poden funcionar pràcticament igual.

Malgrat això, t'he proposat que facis servir el ``for`` d'una manera molt
particular: per resoldre problemes de recorreguts

Els problemes de recorreguts són extremadament freqüents en programació.
Consisteixen en anar passant per una llista de valors d'un punt d'inici a
un de final, saltant de un en un, de dos en dos, etc.

Així, si fem servir el ``for`` per recorreguts, ens resultarà molt fàcil,
o si més no, més fàcil, resoldre i entendre una gran quantitat de
programes.

La recepta bàsica és:

* identificar els límits del recorregut: inici i destinació

* identificar el salt

* processar dins del bloc, el valor actual de la variable de recorregut a
  cada iteració del bucle

Dins d'un recorregut podem fer qualsevol activitat **menys** modificar el
valor de la variable de recorregut. De fet, poder podem però complicarem
el nostre codi molt i és del tot desaconsellat.

Una de les coses que sí podem fer dins d'un bucle és un altre bucle. Això ens
permet resoldre problemes en dues dimensions. Em aprés a dibuixar
diferents figures planes entre d'altres coses.

A banda, hem descobert noves maneres d'incrementar i decrementar valors de
variables, més compactes que la típica ``valor = valor + 1``. Són maneres
que podem utilitzar als nostres codis si ens ve de gust.

