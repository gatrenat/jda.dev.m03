################################
Opció +/- fàcil: màquina virtual
################################

Si et trobes en un del següents casos, aquesta solució és per tu:

.. sidebar:: Jo ja en sé fer de màquines virtuals!

   Si ja tens els dits pelats d'instaŀlar màquines virtuals, pots
   ometre aquesta pàgina. Simplement assegura't que t'instaŀles un
   GNU/Linux, per exemple Debian 10 o posterior. Altres distribucions no
   haurien de suposar-te cap problema pel que fa a aquesta assignatura
   sempre que sàpigues manegar-te amb la que escullis. Si vas per aquest
   camí i hi trobes problemes, avisa i potser et sé orientar per que en
   trobis la solució.

* treballes amb MSWindows o MACOS i no pots o no vols instaŀlar-t'hi una
  arrancada dual al teu equip

* disposes d'un equip amb GNU/Linux però t'estimes més que la feina que
  facis en aquesta assignatura quedi aïllada de la resta.

Per aquestes situacions, la solució fàcil i acceptable és crear una
*màquina virtual*. En aquest context i simplificant-ho força, màquina
virtual es refereix a un mecanisme que permet instaŀlar un sistema
operatiu *a sobre* el teu sistema operatiu.

Direm al teu sistema operatiu el *host* o *amfitrió*, i al sistema
operatiu que hi instaŀlarem a sobre la *màquina virtual*.

Instaŀlació de VirtualBox
=========================

En primer lloc, ens cal un programa que gestioni la màquina virtual que
farem servir. Tot i que tenim diferents opcions, aquí ens decantarem per
una de gratuïta i més que acceptable: VirtualBox.

Si ja el tens instaŀlat o en disposes d'un altre, pots saltar-te aquesta
secció.

Per instaŀlar `VirtualBox <https://www.virtualbox.org/wiki/Downloads>`_
al teu sistema operatiu, pots seguir aquestes passes:

1. Descarregar
--------------

Descarrega l'instaŀlador de VirtualBox

Et recomano que ho facis des de la pàgina oficial: https://www.virtualbox.org/wiki/Downloads

A la pàgina hi trobaràs enllaços específics pel teu sistema operatiu

.. image:: _images/vbox_download.png
    :align: center

Segueix l'enllaç corresponent. Per exemple, si vols instaŀlar-lo a un
MSWidows, selecciona l'enllaç *Windows host*.

Això et descarregarà un fitxer al teu equip.

2. Instaŀla
-----------

Executa el fitxer que t'has descarregat en el pas anterior.

En la majoria dels casos, accepta els valors per defecte a menys que
tinguis alguna raó per no fer-ho. Únicament, si t'ofereix la possibilitat
d'instaŀlar controladors (en anglès *drivers*) addicionals, probablement
és una bona idea fer-ho per incrementar la usabilitat de l'aplicació.

3. Executa
----------

Arrenca el programa que acabes d'instaŀlar

En MSWindows et trobaràs una pantalla similar a aquesta:

.. image:: _images/vbox_empty.png
   :align: center


Instaŀlació de Debian
=====================

Ara que ja tenim disponible VirtualBox, és el moment de crear la màquina
virtual.


En primer lloc, caldrà disposar de la imatge del sistema operatiu a
instaŀlar.

Si no tens alguna preferència, et proposo que instaŀlis un Debian, doncs és
una distribució que es distingeix, entre d'altres coses, per la seva
estabilitat. A banda, tots els exemples d'execució que et mostraré estan
realitzats sobre un Debian.

Si estàs a la meva classe, probablement alguna companya o company ja
disposa de la imatge descarregada, altrament, la pots descarregar del seu
lloc oficial `www,debian.org <https://www.debian.org/>`_

Això et descarregarà un fitxer anomenat
``debian-11.0.0-amd64-netinst.iso``, potser amb alguna versió posteriori a
la 11.0.0 depenent de quan estiguis llegint aquests continguts.

Prem el botó de *nova* o selecciona l'opció dins de *Fitxer* i afegeix-li
un nom. Si li comences per *Debian* el programa et posarà uns valors
adequats.

.. image:: _images/vbox_debian_install_01.png
   :align: center

Indica-li quanta memòria li vols deixar. En el cas de l'equip que he fet
servir per muntar aquest tutorial, diposava de 8 GB i, per tant, com a
mínim li posaré 4GB per la màquina virtual. Com més li posis, millor
treballaràs amb la màquina virtual i no tan bé amb els programes de la
màquina amfitrió si els vols fer servir simultàniament.

.. image:: _images/vbox_debian_install_02.png
   :align: center

A continuació selecciona l'opció de *crear un disc dur virtual ara*,
escull el tipus de fitxer de disc dur que et proposi per defecte, ubicat
de forma dinàmica, amb 8 GB d'espai de disc com a mínim. 

Un cop ja el tinguis, et trobaràs una pantalla similar a aquesta:

.. image:: _images/vbox_debian_install_03.png
 :align: center


Cal "inserir" el CD amb la imatge ISO que has descarregat.  Ho farem
seleccionant *Paràmetres* → *Emmagatzematge* → *Controlador: IDE* → Buit →
*Atributs* → *Unitat òptica*

.. image:: _images/vbox_debian_install_05.png
    :align: center

Ara clica sobre la icona blava de CD i selecciona el .iso que t'has
descarregat.

Accepta i prem la fletxa verda d'iniciar. T'apareixerà una nova finestra
amb l'instaŀlador del Debian i ja podem començar a fer la instaŀlació
estàndard.

A continuació segueix, en aquest ordre:

1. :doc:`passes d'instaŀlació de Debian <equip_install_debian>`

2. :doc:`equip_install_guest_additions`, i 

3. :doc:`equip_configura_so`


