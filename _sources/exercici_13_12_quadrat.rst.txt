#######################################################
|exerciseicon__T| Exercici 13_12. Un quadrat de nombres
#######################################################

.. rubric:: Context

* Carpeta de lliurament: ``13_12_quadrat/``

* Continguts relacionats: :doc:`recorreguts_bucle_niat`

* Com lliurar-lo: :ref:`instruccions <instruccions_git>`

* [✓] Exercici amb :ref:`autoavaluació<descripcio_exercicis_autoavaluacio>`

.. rubric:: Enunciat


Escriu un programa anomenat ``QuadratNombres``, que demani un enter
entre 1 i 9, i "dibuixi" un quadrat amb els nombres del 1 fins el valor de
l'entrada.

En cas que l'entrada sigui un valor no vàlid, el programa mostrarà el missatge
``Valor inadequat``.

Per exemple, considera la següent simulació:

.. code-block:: console
    :emphasize-lines: 2

    Valor final?
    5
     1 2 3 4 5
     1 2 3 4 5
     1 2 3 4 5
     1 2 3 4 5
     1 2 3 4 5

Tot i que només se't demana que facis aquest quadrat, i tenint en compte
que el codi del programa pràcticament el tens als apunts, et proposo que
experimentis una mica amb les possibilitats dels dos bucles.

Algunes propostes d'experiments (fes-les en fitxers diferents del del
programa que se't demana!):

* Què passa si li treus el salt de línia del bucle extern?

* I si li poses salt de línia al ``print()`` del recorregut intern?

* Què passaria si en comptes de mostrar el valor de ``columna`` mostres el
  de ``linia``?

* Què passa si en comptes de mostrar el valor de ``columna`` mostres el de
  ``linia + columna``

* I si mostres el de ``linia * valorFinal + columna`` ?

* I si fas el recorregut de ``linia`` o el de ``columna`` decreixents?

* I si fas que el recorregut de ``columna`` comenci en comptes de per
  ``1`` per ``linia``?

* I si fas que el recorregut de ``columna`` finalitzi, en comptes de pel
  valor final, pel valor de ``linia``?

* Què passa si en comptes de mostrar el valor de ``columna`` mostres una
  ``X`` si el valor de columna és parell i un ``·`` si és senar?

Bé, potser se t'acudeixen fer més experiments. Si vols, pots comentar els
resultats amb els teus companys.
